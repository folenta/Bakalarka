Táto bakalárska práca sa zaoberá problematikou detekcie, sledovania a počítania vozidiel pohybujúcich sa v jednotlivých smeroch vo videu. Pre riešenie problému sú využité moderné techniky detekcie a sledovania objektov využívajúce konvolučné neurónové siete. Cieľom práce je dosiahnutie čo najväčšej presnosti počítania vozidiel pri zachovaní spracovania videozáznamov v reálnom čase. Problémy implementovanej metódy pre detekciu a sledovanie sú riešené analýzou a prácou s trajektóriami vozidiel. S úspešnosťou 90,94% a s celkovým skóre 0,8829 sa táto práca zúčastnila súťaže AI City Challenge 2020, kde sa umiestnila na konečnom 6. mieste.
